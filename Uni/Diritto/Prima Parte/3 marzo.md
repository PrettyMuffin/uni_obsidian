# Istituzionalismo
Nella scuola istituzionalista, opposta a quella normativista, il diritto <u>non è formato da un solo sistema di norme</u>, ma anche da una vasta gamma di **fenomeni sociali e istituzionali**.
Il fatto che il diritto derivi anche dalla società che lo applica lo pone come una **istituzione dinamica**, che si evolve nel tempo attraverso le decisioni degli stessi cittadini.
L’istituzionalismo, quindi, non si riferisce al mondo come dovrebbe essere, ma parte da come il mondo è e ricava una visione ideale del diritto.
## Ordinamento giuridico
È **l’insieme organizzato di norme e istituzioni che regolano la vita di una comunità**. È il sistema attraverso cui il diritto si manifesta e viene applicato in una società.
L’*ordinamento giuridico* funge da sistema attraverso queste qualità:
- **Unitario**: tutte le norme devono essere riconducibili ad un unico elemento fondante (sia esso un’altra norma o un fenomeno sociale)
- **Coerente**: tra norme non possono esserci contraddizioni.
- **Completo**: deve contenere una regola per ogni situazione possibile (verificabile) nella realtà.
## Regola giuridica
La regola, o norma giuridica, è **una imposizione che stabilisce il comportamento** (vietato o obbligato) **all’interno di un ordinamento giuridico**.
Una norma giuridica può essere di due tipi:
- **Norme prescrittive**: sono delle norme sempre vere che non cessano mai di esistere.
- **Norme descrittive**: sono norme che assumono valori di verità, che si limitano a descrivere ciò che dovrebbe accadere.
Inoltre, le norme presentano sempre le seguenti:
- **Generalità**: una norma è generale se vale per chiunque si trovi nella situazione specificata dalla norma stessa.
- **Astrattezza**: una norma è applicabile in ogni momento, il prerequisito è che si verifichi un determinato contesto.
- **Sanzione**: la norma è accompagnata da una sanzione di qualche tipo.
## Fonte del diritto
Si dicono fonti del diritto tutti gli *atti* e i *fatti* che l’ordinamento giuridico utilizza per produrre norme giuridiche; le fonti atto possono essere la costituzione, la legge, ecc…, mentre le fonti fatto possono derivare dalla semplice abitudine.
Affiancate alle fonti del diritto sono poste le **fonti di cognizione**, ovvero degli atti che permettono di rendere conoscibile il diritto.
### Gerarchia delle fonti
Le norme giuridiche sono ordinate secondo importanza; una norma inferiore esiste nel rispetto delle norme a lei superiori, altrimenti risulta invalida.
- *Livello supremo*: costituzione.
- *Livello legislativo*: è formato dalle fonti primarie, ovvero le leggi comuni.
- *Norme amministrative*: è dato dalle fonti secondarie come i regolamenti locali.
- *Consuetudini*: sono i comportamenti abitudinari considerati obblighi dalla comunità.
## Promulgare una legge
La creazione di una legge ordinaria prende il nome di procedimento legislativo; in breve:
- Si vota l’iniziativa, ovvero l’idea di legge.
- Si delibera la nuova legge, modificandola sino alla sua forma finale passandola da una camera all’altra.
- La legge verrà poi promulgata (firmata dal presidente), pubblicata in gazzetta ufficiale e infine entrerà in vigore 2 settimane dopo la pubblicazione.
### Decreto legislativo
I decreti legislativi, così come le leggi, sono fonti primarie, ma la loro promulgazione è molto diversa da quella delle normali leggi:
- Il **parlamento delega i propri poteri** al governo.
- Il **governo idea uno schema di decreto**.
- Il **parlamento revisiona lo schema di decreto**.
- Il **governo crea il nuovo decreto**.
- Se necessario, **vengono introdotti dei decreti correttivi**.
### Decreto legge
Un’altra fonte primaria è ritrovabile nel decreto legge, un atto emanato dal governo in situazioni di necessità e senza richiesta di una delega dal parlamento:
- Il **governo emana i decreti legge in modo autonomo** quando necessario.
- Hanno **durata massima di 60 giorni**, a meno che il parlamento non lo converta in legge prima della scadenza.
- Il parlamento può **introdurre delle modifiche** che sussisteranno nella transizione a legge.
