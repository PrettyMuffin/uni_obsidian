# Interpretazione
L’interpretazione è un requisito fondamentale in ambito giuridico, in quanto <u>permette di attribuire un significato </u>(**fattispecie astratta**) <u>alle norme scritte date dalla legge</u> (**fattispecie concreta**).
L’interpretazione è così importante perché è il fulcro base di un giurista, il quale cercherà di esporla ai presenti in aula e attraverso il proprio carisma dimostrarla come “la visione corretta” dell’applicazione della norma.
## Articolo 12: interpretazione della legge
>[!def] Nell'applicare la legge non si può ad essa attribuire altro  senso che quello fatto palese dal significato proprio delle parole  secondo la connessione di esse, e dalla intenzione del legislatore. 
>Se  una  controversia  non  può  essere  decisa  con  una  precisa disposizione, si ha riguardo  alle  disposizioni  che  regolano  casi simili o materie analoghe; se il caso rimane ancora dubbio, si decide secondo i principi generali dell'ordinamento giuridico dello Stato. 
## Tipologie interpretative
### Interpretazione dichiarativa
È un tipo di interpretazione semplice ed esaustivo, che <u>non va a modificare o ampliare il significato della norma</u>, applicandola perfettamente e secondo le modalità per cui è stata creata.
### Interpretazione descrittiva
Prevede che <u>il giurista prenda la norma e la esamini parola per parola</u>, seguendone il testo ma tralasciando il fine dell’ideatore.
### Interpretazione estesa
La norma viene <u>estesa a fattispecie concrete non esplicitamente previste dalla stessa</u>, ma rientranti nel suo “spirito” (ovvero casi simili).
## Contrasti interni tra norme: le antinomie
Le antinomie tra norme si verificano quando due o più norme giuridiche entrano in contrasto tra loro, creando un problema riguardante la loro applicazione.
### Tipologie di antinomie
- *Antinomia logica*: due norme diverse affermano una l’opposto dell’altra.
- *Antinomia apparente* (o interpretativa): due norme a prima vista sembrano in contrasto, ma esiste almeno un’interpretazione in grado da renderle compatibili.
- *Antinomia totale-parziale*: due norme entrano in contrasto, ma una è estremamente generale mentre l’altra è specifica per un certo contesto.
- *Antinomia parziale-parziale*: due norme riguardano più contesti e uno di essi può essere applicato ad entrambe, portando a risultati differenti.
### Criteri di risoluzione delle antinomie
Quando delle norme entrano in conflitto bisogna decidere quale di esse ha la precedenza sulle altre; per questo, si possono applicare tre diversi criteri prioritari:
- *Criterio gerarchico*: alla stesura di ogni norma viene conferito un grado; una norma di grado superiore è applicata rispetto a quella di grado inferiore.
- *Criterio cronologico*: la norma più recente prevale su quella più vecchia, a meno che la legge più vecchia non sia gerarchicamente superiore.
- *Criterio di competenza*: la norma più specifica prevale su quella più generale.
A volte è possibile combinare più criteri; in generale viene fatta una scelta ponderata.
## Abrogazione di norme
L’abrogazione è il **processo con cui una norma giuridica cessa di avere efficacia** e non può più essere applicata. Questo può avvenire per decisione del legislatore o in seguito a un referendum.
In pratica la norma abrogata non è più applicabile dopo il momento in cui l’abrogazione è validata, ma i rapporti giuridici verificati precedentemente all’abrogazione rimarranno validi. È possibile reintegrare la norma abrogata con una nuova legge se ritenuta ancora necessaria.
Esistono tipi diversi di abrogazione:
- *Abrogazione espressa*: la norma viene eliminata dal legislatore con l’emissione di una nuova legge.
- *Abrogazione tacita*: una nuova norma entra in antinomia con una norma preesistente nello stesso tema. In questo caso, la vecchia norma viene tacitamente abrogata.
- *Abrogazione per referendum*: viene indotto un referendum con il quale i cittadini possono votare a favore o contro una norma esistente.
- *Abrogazione per desuetudine*: in alcuni stati le norme cadute in disuso (solitamente molto antiche) vengono abrogate automaticamente.
Differente dall’abrogazione è **l’annullamento di una legge**, un processo giuridico che prevede comunque l’eliminazione di una legge, ma perché un giudice l’ha ritenuta incostituzionale.
