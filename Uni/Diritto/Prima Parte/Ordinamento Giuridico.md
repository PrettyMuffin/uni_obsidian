>[!def] **Ordinamento Giuridico** #Definizione 
È **l’insieme organizzato di norme e istituzioni che regolano la vita di una comunità**. È il sistema attraverso cui il diritto si manifesta e viene applicato in una società.

L’*ordinamento giuridico* funge da sistema attraverso queste qualità:
- **Unitario**: tutte le norme devono essere riconducibili ad un unico elemento fondante (sia esso un’altra norma o un fenomeno sociale)
- **Coerente**: tra norme non possono esserci contraddizioni.
- **Completo**: deve contenere una regola per ogni situazione possibile (verificabile) nella realtà.
>[!def] **Regola Giuridica** #Definizione 
La regola, o norma giuridica, è **una imposizione che stabilisce il comportamento** (vietato o obbligato) **all’interno di un ordinamento giuridico**.

Una norma giuridica può essere di due tipi:
- **Norme prescrittive**: sono delle norme sempre vere che non cessano mai di esistere.
- **Norme descrittive**: sono norme che assumono valori di verità, che si limitano a descrivere ciò che dovrebbe accadere.

>[!important] **Caratteristiche delle norme**
>- **Generalità**: una norma è generale se vale per chiunque si trovi nella situazione specificata dalla norma stessa.
>- **Astrattezza**: una norma è applicabile in ogni momento, il prerequisito è che si verifichi un determinato contesto.
>- **Sanzione**: la norma è accompagnata da una sanzione di qualche tipo.

---
## Fonte del diritto **Italiano**
>[!def] **Fonti del Diritto** #Definizione 
>Si dicono fonti del diritto tutti gli *atti* e i *fatti* che l’ordinamento giuridico utilizza per produrre norme giuridiche; le fonti atto possono essere la costituzione, la legge, ecc…, mentre le fonti fatto possono derivare dalla semplice abitudine.

Affiancate alle fonti del diritto sono poste le **fonti di cognizione**, ovvero degli atti che permettono di rendere conoscibile il diritto.
### Gerarchia delle fonti
Le norme giuridiche sono ordinate secondo importanza; una norma inferiore esiste nel rispetto delle norme a lei superiori, altrimenti risulta invalida.
- *Livello supremo*: costituzione.
- *Livello legislativo*: è formato dalle fonti primarie, ovvero le leggi comuni.
- *Norme amministrative*: è dato dalle fonti secondarie come i regolamenti locali.
- *Consuetudini*: sono i comportamenti abitudinari considerati obblighi dalla comunità, che però non hanno valenza di legge.
## Promulgare una legge
La creazione di una legge ordinaria prende il nome di **procedimento legislativo** #Definizione in breve:
- Si vota l’iniziativa, ovvero l’idea di legge.
- Si delibera la nuova legge, modificandola sino alla sua forma finale passandola da una camera all’altra.
- La legge verrà poi promulgata (firmata dal presidente), pubblicata in gazzetta ufficiale e infine entrerà in vigore 2 settimane dopo la pubblicazione.
  > Nota:
  > Quelle 2 settimane di attesa di chiama _vacatio legis_.
### Decreto legislativo
I decreti legislativi, così come le leggi, sono fonti primarie, ma la loro promulgazione è molto diversa da quella delle normali leggi:
- Il **parlamento delega i propri poteri** al governo.
- Il **governo idea uno schema di decreto**.
- Il **parlamento revisiona lo schema di decreto**.
- Il **governo crea il nuovo decreto**.
- Se necessario, **vengono introdotti dei decreti correttivi**.
### Decreto legge
Un’altra fonte primaria è ritrovabile nel decreto legge, un atto emanato dal governo in situazioni di necessità e senza richiesta di una delega dal parlamento:
- Il **governo emana i decreti legge in modo autonomo** quando necessario.
- Hanno **durata massima di 60 giorni**, a meno che il parlamento non lo converta in legge prima della scadenza.
- Il parlamento può **introdurre delle modifiche** che sussisteranno nella transizione a legge.

---
## Fonti del diritto Internazionale
Soggetti di diritto sono gli stati e singole persone.
La comunità internazionale è formata da stati sovrani[^1] e ogni stato sovrano riconosce altri stati sovrani come pari a loro.
Di conseguenza Diritto Internazionale e Costituzione sono cose separate ma comunque legate in un qualche modo, es. Un trattato internazionale tra Italia e X viene comunque regolamentato dall'ordinamento giuridico Italiano, così da poter entrare a farne parte.
Una particolare comunità internazionale è il Consiglio d'Europa, quest'ultima è un' organizzazione internazionale che non ha nulla a che fare con l'**Unione Europea**.
Il Consiglio d'Europa ha come fine la tutela e lo scopo dei diritti umani, i paesi che hanno aderito a questa organizzazione hanno sottoscritto una convenzione per la salvaguardia dei diritti dell'uomo.
Per far sì che i paesi membri rispettino le direttive e i regolamenti di questa organizzazione è stato istituito il tribunale del CEDU(Corte Europea Diritto Dell'uomo). 
Che è del tutto diversa dalla Corte di giustizia dell'unione europea (vigila sul corretto recepimento delle direttive dei **STATI MEMBRI DELL'UNIONE EUROPEA**).
## Fonti Unione Europea
### 1. Trattati, Principi Generali, Carta Diritti Fond. UE (diritto originario)
#### Trattati
Sono come delle _regole fondamentali_ dell'Unione Europea, ovvero stabiliscono come funzione l'UE, i poteri delle istituzioni e i diritti dei cittadini.
Ogni paese UE **deve** ratificarli (approvarli), solitamente con un voto del Parlamento, o in casi speciali con referendum. Una volta approvati, anche se va da Stato a Stato, diventano subito legge, ponendosi, nella gerarchia, al di sopra delle leggi nazionali dello Stato, dunque se una legge ordinaria va in diretto contrasto con il trattato, questa legge non è valida.
#### Principi Generali
Sono ricavabili dalle tradizioni comuni degli stati membri e propri del diritto UE e sono delle _linee guida_ che tengono insieme il sistema UE, garantendo che funzioni in modo equo.
#### Carta dei diritti fondamentali dell'UE
È come la **"Costituzione dei diritti"** dell'Unione Europea, grazie al **trattato** di Lisbona, ha valore giuridico vincolante -> **deve** essere rispettata da tutti gli Stati membri.
Questa carta vale **solo** quando Stati membri o istituzioni **UE** agiscono nell'ambito del diritto europeo.
>[!important] **Nota Bene**
>Non si sostituisce alle Costituzioni dei paesi membri.

È la **Corte di Giustizia UE** a far rispettare questi diritti.

In sostanza è la base dei diritti nell'UE, usata per garantire giustizia e libertà in tutti gli Stati membri.
### 2. Diritto Internazionale Consuetudinario e Pattizio
#### Diritto Internazionale Consuetudinario
Il Diritto Internazionale Consuetudinario rappresenta l'insieme di norme non scritte che si sono formate attraverso una pratica costante e uniforme degli Stati, accompagnata dalla convinzione che tale pratica sia obbligatoria.
L'importanza del diritto consuetudinario si vede soprattutto in quei settori dove mancano accordi scritti. Per esempio, molte norme fondamentali sul trattamento dei prigionieri di guerra o sulla condotta dei conflitti armati erano inizialmente consuetudini, poi trasformate in trattati come le Convenzioni di Ginevra.
#### Diritto Internazionale Pattizio
Il diritto internazionale pattizio, invece, si basa su accordi scritti e formali tra Stati.
Questi accordi, di cui fanno parte anche i trattati, rappresentano la fonte più chiara e precisa di diritto internazionale.
La sua forza sta proprio nella sua specificità: ogni trattato infatti definisce con precisione diritti e obblighi delle parti.

Una tabella riassuntiva:


| **Aspetto**        | **Diritto Consuetudinario**            | **Diritto Pattizio**           |
| ------------------ | -------------------------------------- | ------------------------------ |
| **Forma**          | Non scritto (si basa su usi)           | Scritto (trattati)             |
| **Obbligatorietà** | Per tutti i Stati                      | Solo per chi firma il trattato |
| **Flessibilità**   | Si evolve nel tempo (insieme agli usi) | Fisso (non viene modificato)   |
| **Esempi**         | Immunità statali, diritto del mare     | Convenzione di Ginevra, CEDU   |
>[!question] **In caso di Controversia?**
Spesso, quando si verifica una controversia internazionale, i giudici devono valutare sia le norme pattizie che quelle consuetudinarie applicabili al caso.

Un esempio concreto di questa interazione si è visto nel caso della delimitazione della piattaforma continentale tra Germania, Danimarca e Paesi Bassi davanti alla Corte Internazionale di Giustizia nel 1969. La Corte ha basato la sua decisione sia su principi consuetudinari che sulle disposizioni della Convenzione di Ginevra sul mare territoriale.

### 3. Atti Delle Istituzioni (diritto derivato)
#### Atti Tipici
>[!def] **Atti Tipici** #Definizione 
>Sono gli strumenti formali che le istituzioni dell'UE possono adottare per esercitare le loro competenze. Sono **espressamente elencati nei trattati UE**, per questo si dicono "tipici".

Possono essere
##### Vincolanti
   -  Regolamento: Una legge europea valida in tutti gli stati membri senza bisogno di recepimento, è **direttamente applicabile**, es. GDPR
   -  Direttiva: Un obbiettivo da raggiungere lasciando agli stati membri la discrezione di come raggiungere gli obbiettivi prefissati dalla direttiva, es. Direttiva sul congedo di maternità.
   -  Decisione: Atto specifico rivolto verso **uno Stato, un'impresa o una persona** se ne deduce quindi che è vincolante solo per il destinatario, es. Decisione della Commissione che multa un'azienda per antitrust. 
##### Non Vincolanti
- **Raccomandazione**: un suggerimento politico senza obbligo giuridico
- **Parere**: Una dichiarazione ufficiale di un'istituzione UE su un tema, senza però effetti vincolanti.
#### Atti Atipici
>[!def] **Atti Atipici** #Definizione 
>Sono strumenti giuridici utilizzati dalle istituzioni europee che **non sono espressamente previsti da trattati UE** (a differenza degli atti tipici).

Non hanno una forma predefinita e spesso nascono per esigenze pratiche, flessibilità politica o per colmare vuoti temporanei nel diritto dell'Unione.

##### Caratteristiche Principali
1. **Non vincolanti**
2. **Forma Libera**: non richiede una burocrazia fissa.
3. **Non possono essere impugnati direttamente** davanti alla Corte di Giustizia UE

##### Uso:
- Guidare l'interpretazione di atti vincolanti
- Sperimentare nuove politiche senza legiferare
- Esprimere posizioni politiche comuni

##### Tipi di Atti Atipici
- Accordi interistituzionali: strumenti di cooperazione tra principali istituzioni UE (Commissione, Parlamento, Consiglio) per organizzare il loro lavoro comune;
- Dichiarazioni Comuni: (es. migrazione o sicurezza)
- Comunicazioni: documenti esplicativi su come applicare una direttiva
- Linee guida: Documento interpretativo emesso da istituzioni UE, solitamente per spiegare come applicare una legge o politica, infatti se si violano le linee guida di rischia una multa.
- Codici di condotta: Accordo Volontario tra Stati, istituzioni UE o operatori privati per autoregolarsi, la violazione non comporta ad una multa.
- Libri bianchi: Proposte di future politiche UE
- Libri verdi: Consultazioni pubbliche su temi specifici


| **Atti Tipici**                       | Atti Atipici                              |
| ------------------------------------- | ----------------------------------------- |
| Previsti dall'art. 228 TFUE           | Non menzionati nei trattati               |
| Vincolanti                            | Non Vincolanti                            |
| Forma rigida (regolamento direttiva)  | Forma libera (linee guida, dichiarazioni) |
| Controllo della Corte di Giustizia UE | Non Impugnabili                           |


[^1]:entità che non riconoscono altri enti al di sopra di sè