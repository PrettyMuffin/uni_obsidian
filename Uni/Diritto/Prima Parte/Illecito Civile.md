L'illecito civile è composto da 2 Categorie, disciplinate principalmente dagli articoli: Art. 1218, 2043.
1218: disciplina illecito contrattuale, inadempimento o qualunque altro atto o fatto che producono obbligazione nell'ordinamento giuridico.
2043: disciplina fatto illecito: in questi casi il fatto illecito manca un rapporto pregresso tra le parti (manca obbligazione), es. sinistro stradale. 
## Art. 1218
>[!quote] Art.1218: **Responsabilità contrattuale**
>Il debitore inadempiente è tenuto a risarcire il danno se non prova che la prestazione oggetto del rapporto obbligatorio è divenuta impossibile per una causa a lui non imputabile

Qui il creditore ha una scelta, può chiedere  (nel caso sia interessato alla prestazione) al giudice per obbligare il debitore all'adempimento, o la risoluzione (dunque lo scioglimento  del contratto) per inadempimento, in entrambi i casi il creditore si vede risarcito il danno.
Non sempre però il debitore è tenuto a risarcire il danno, infatti ci sono cause non imputabili al debitore:
>[!important] **Cause non imputabili al debitore**
>- Evento Fortuito;
>- Fatto altrui: responsabilità del risarcimento (non adempimento) cade sui terzi;
>- Cause di forza maggiore;
>In tutti e tre questi casi il debitore viene liberato dalle obbligazioni. 

### Danni
#### Patrimoniali
l diritto civile distingue tra diverse tipologie di danni risarcibili, con particolare riguardo ai danni patrimoniali. Questi ultimi comprendono due fondamentali categorie: il **danno emergente** e il **lucro cessante**.

Un principio cardine è quello della **prevedibilità**: il debitore è tenuto a risarcire soltanto quei danni che erano ragionevolmente prevedibili al momento della stipulazione del contratto, valutati secondo la prospettiva del debitore. 
==Tuttavia, questo limite viene meno quando l'inadempimento è doloso.== 
In caso di dolo, infatti, il debitore dovrà risarcire tutti i danni derivanti dalla sua condotta, anche quelli non prevedibili, poiché la sua malafede lo rende responsabile delle conseguenze più ampie del suo comportamento illecito.
##### Danno Emergente
Il danno emergente consiste nella perdita effettivamente subita dal creditore a causa dell'inadempimento del debitore, rappresentando una diminuzione del patrimonio già verificatasi. Si pensi, ad esempio, alle spese sostenute per riparare un bene danneggiato a causa di una prestazione difettosa.
##### Lucro Cessante
Il lucro cessante, invece, riguarda il mancato guadagno, ossia il profitto che il creditore
avrebbe ragionevolmente conseguito se l'obbligazione fosse stata adempiuta 
correttamente.
>[!example] Es.
> Un caso tipico è quello dell'imprenditore che, a causa del ritardo nella consegna di materie prime, non riesce a produrre e vendere la merce, perdendo così i ricavi attesi.
#### Non Patrimoniale
Il nostro ordinamento giuridico riconosce e tutela anche i danni non patrimoniali, ovvero
quelle lesioni che colpiscono la sfera personale dell'individuo senza un diretto riflesso
economico. Questa categoria di danni presenta caratteristiche peculiari che la distinguono nettamente dai danni patrimoniali.
Il danno non patrimoniale comprende principalmente tre forme di pregiudizio:

1. Il danno biologico, che consiste nella lesione dell'integrità psicofisica della persona, valutabile oggettivamente attraverso parametri medico-legali. Questo tipo di danno riguarda la menomazione delle capacità personali, indipendentemente dalle conseguenze economiche che può determinare.
    
2. Il danno morale, che si riferisce alla sofferenza interiore, al patema d'animo e alle turbative emotive provocate dall'illecito. Si tratta di un danno soggettivo, legato alla personalità del singolo individuo e alla sua particolare sensibilità.
    
3. Il danno esistenziale, che attiene alle modificazioni negative delle abitudini di vita e delle relazioni sociali della persona lesa. Questo danno riguarda la compromissione della qualità della vita e delle normali attività quotidiane.

La risarcibilità di questi danni è subordinata alla dimostrazione del <u>nesso causale</u> tra il fatto illecito e il pregiudizio subito. A differenza dei danni patrimoniali, la quantificazione avviene attraverso criteri equitativi, spesso basati su tabelle predeterminate per il danno biologico, mentre per il danno morale ed esistenziale si procede a una valutazione più soggettiva.

## Art. 2043
>[!quote] **Responsabilità Extracontrattuale** (art. 2043)
>Qualunque fatto doloso o colposo, che cagiona ad altri un ==danno ingiusto==, obbliga colui che ha commesso il fatto a risarcire il danno.

Illecito extracontrattuale
servono 4 elementi: 2 soggettivi, 2 oggettivi
### Oggettivi:
#### Danno Ingiusto
Per **"danno ingiusto"** si intende una **lesione di un interesse giuridicamente protetto** 
(patrimoniale o non patrimoniale) che:
1. **Non è giustificata da alcuna causa di esclusione della colpa** (es. legittima difesa, stato di necessità);
2. **Non è coperta da un sacrificio imposto dalla legge** (es. espropriazione per pubblica utilità).

In altre parole, è un pregiudizio che **l’ordinamento giuridico ritiene meritevole di tutela**,
perché arrecato in violazione di un dovere generale di non ledere altrui.
>[!success] **Danno non ingiusto** (concorrenza leale)
> Se nel quartiere apro un bar che va a sottrarre clientela del vecchio bar del quartiere a tal punto che è costretto a chiudere non perché ho applicato concorrenza sleale ma sono solo un bar migliore.
>In tal caso **non sono tenuto a risarcire** il danno al proprietario del vecchio bar, non ho appunto commesso un danno ingiusto, ovvero un danno che viene coperto dall'ordinamento.

>[!failure] **Danno ingiusto** (concorrenza sleale)
>Se nel quartiere apro un bar che va a sottrarre clientela al vecchio bar del quartiere copiando di proposito l'insegna, l'arredamento, il menù e i prezzi, e magari anche facendo circolare false voci sulla scarsa igiene dell'altro locale, sto ponendo in essere pratiche di concorrenza sleale.  
> In tal caso sono tenuto a risarcire il danno al proprietario del vecchio bar, poiché ho commesso un **danno ingiusto**, cioè un danno che l'ordinamento riconosce come illecito, in quanto contrario ai principi di correttezza professionale.

Cause che escludono ingiustizia:
- Legittima difesa: difendersi da un pericolo attuale e offesa ingiusta, difesa proporzionata a offesa;
- Stato di necessità: difendere sé o altri da un pericolo attuale di un danno grave alla persona;
#### Nesso Causale
Qualunque fatto colposo o doloso che causa danno ad altri

Prescrizione: 10 anni dall'inadempimento

### Soggettivi
#### Imputabilità
>[!quote] Art. 2046: Imputabilità del fatto dannoso
>Non risponde delle conseguenze del fatto dannoso chi non aveva la capacità di intendere e di volere al momento in cui lo ha commesso, a meno che lo stato d'incapacità derivi da sua colpa

In caso di danno dall'incapace, ne risponde il sorvegliante.
Nel caso il danneggiato non abbia potuto ottenere il risarcimento dal sorvegliante perché magari non presente, il giudice in considerazione delle condizioni economiche delle parti, il giudice può condannare l'autore del danno ad un'equa indennità, ovvero riporta il danneggiato alla situazione in cui era prima del danno al meglio delle possibilità economiche dell'autore del danno.

#### Colpevolezza
Categoria generale che comprende:
- Colpa: deriva da imprudenza, negligenza, etc...
- Dolo: intenzionalità di porre in essere quella condotta 

==Il danno è risarcibile solo se è stato commesso o con dolo o con colpa.==
Il legislatore, sia nel codice civile sia in altre leggi, prevede delle ipotesi di natura extracontrattuale che prescindono dalla colpevolezza (elemento psicologico).
Sono ipotesi ben precise e tassative[^1] :
- Responsabilità Oggettiva: prescindono dalla colpevolezza e si basano su un rischio.
  - Animali o cose;
  - Attività Pericolose, a meno che non si dimostra di aver preso tutte le precauzioni;
  - Da rovina di edifici, a meno che il proprietario non dimostra che c'è vizio di costruzione oppure di aver dimostrato di aver fatto tutte le manutenzioni necessarie;
  - Circolazione di Veicoli: Il proprietario del veicolo si libera soltanto se la circolazione è venuta contro la sua volontà, il conducente si libera soltanto se prova di aver fatto tutto il possibile per evitare il danno;
  - Prodotto Difettoso (troviamo in direttiva europea): Disciplina la responsabilità del produttore per prodotto difettoso.
    Con prodotto difettoso intendo un prodotto non in quanto non funzionante, ma in quanto cagionante danno;
- Responsabilità Indiretta: prescindono dalla colpevolezza, ma si tratta di ipotesi di responsabilità di fatto altrui
  - Incapace naturale: responsabilità del sorvegliante, prova liberatoria: sorvegliante dimostra di non aver potuto impedire il fatto;
  - Minore o interdetto (incapace legale): Responsabilità al genitore o tutore, prova liberatoria: solo se dimostrano di non aver potuto impedire il fatto;
  - Dal Dipendente: non risponde il lavoratore, ma il datore di lavoro, non è prevista prova liberatoria.

Prescrizione: 5 anni dal fatto illecito.



[^1]: che non sono suscettibili di applicazione in via analogica: ovvero colmare una lacuna dell'ordinamento guardando una legge che prevede una situazione analoga.