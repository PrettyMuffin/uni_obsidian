L'illecito civile è composto da 2 Categorie, disciplinate principalmente dagli articoli: Art. 1218, 2043.
1218: disciplina illecito contrattuale, inadempimento o qualunque altro atto o fatto che producono obbligazione nell'ordinamento giuridico.
2043: disciplina fatto illecito: in questi casi il fatto illecito manca un rapporto pregresso tra le parti (manca obbligazione), es. sinistro stradale. 
## Art. 1218
>[!quote] Art.1218: **Responsabilità contrattuale**
>Il debitore inadempiente è tenuto a risarcire il danno se non prova che la prestazione oggetto del rapporto obbligatorio è divenuta impossibile per una causa a lui non imputabile

Qui il creditore ha una scelta, può chiedere  (nel caso sia interessato alla prestazione) al giudice per obbligare il debitore all'adempimento, o la risoluzione (dunque lo scioglimento  del contratto) per inadempimento, in entrambi i casi il creditore si vede risarcito il danno.
Non sempre però il debitore è tenuto a risarcire il danno, infatti ci sono cause non imputabili al debitore:
>[!important] **Cause non imputabili al debitore**
>- Evento Fortuito;
>- Fatto altrui: responsabilità del risarcimento (non adempimento) cade sui terzi;
>- Cause di forza maggiore;
>In tutti e tre questi casi il debitore viene liberato dalle obbligazioni. 

### Danni
#### Patrimoniali
l diritto civile distingue tra diverse tipologie di danni risarcibili, con particolare riguardo ai danni patrimoniali. Questi ultimi comprendono due fondamentali categorie: il **danno emergente** e il **lucro cessante**.

Un principio cardine è quello della **prevedibilità**: il debitore è tenuto a risarcire soltanto quei danni che erano ragionevolmente prevedibili al momento della stipulazione del contratto, valutati secondo la prospettiva del debitore. 
==Tuttavia, questo limite viene meno quando l'inadempimento è doloso.== 
In caso di dolo, infatti, il debitore dovrà risarcire tutti i danni derivanti dalla sua condotta, anche quelli non prevedibili, poiché la sua malafede lo rende responsabile delle conseguenze più ampie del suo comportamento illecito.
##### Danno Emergente
Il danno emergente consiste nella perdita effettivamente subita dal creditore a causa dell'inadempimento del debitore, rappresentando una diminuzione del patrimonio già verificatasi. Si pensi, ad esempio, alle spese sostenute per riparare un bene danneggiato a causa di una prestazione difettosa.
##### Lucro Cessante
Il lucro cessante, invece, riguarda il mancato guadagno, ossia il profitto che il creditore
avrebbe ragionevolmente conseguito se l'obbligazione fosse stata adempiuta 
correttamente.
>[!example] Es.
> Un caso tipico è quello dell'imprenditore che, a causa del ritardo nella consegna di materie prime, non riesce a produrre e vendere la merce, perdendo così i ricavi attesi.
#### Non Patrimoniale
Il nostro ordinamento giuridico riconosce e tutela anche i danni non patrimoniali, ovvero
quelle lesioni che colpiscono la sfera personale dell'individuo senza un diretto riflesso
economico. Questa categoria di danni presenta caratteristiche peculiari che la distinguono nettamente dai danni patrimoniali.
Il danno non patrimoniale comprende principalmente tre forme di pregiudizio:

1. Il danno biologico, che consiste nella lesione dell'integrità psicofisica della persona, valutabile oggettivamente attraverso parametri medico-legali. Questo tipo di danno riguarda la menomazione delle capacità personali, indipendentemente dalle conseguenze economiche che può determinare.
    
2. Il danno morale, che si riferisce alla sofferenza interiore, al patema d'animo e alle turbative emotive provocate dall'illecito. Si tratta di un danno soggettivo, legato alla personalità del singolo individuo e alla sua particolare sensibilità.
    
3. Il danno esistenziale, che attiene alle modificazioni negative delle abitudini di vita e delle relazioni sociali della persona lesa. Questo danno riguarda la compromissione della qualità della vita e delle normali attività quotidiane.

La risarcibilità di questi danni è subordinata alla dimostrazione del <u>nesso causale</u> tra il fatto illecito e il pregiudizio subito. A differenza dei danni patrimoniali, la quantificazione avviene attraverso criteri equitativi, spesso basati su tabelle predeterminate per il danno biologico, mentre per il danno morale ed esistenziale si procede a una valutazione più soggettiva.

## Art. 2043
>[!quote] **Responsabilità Extracontrattuale** (art. 2043)
>Qualunque fatto doloso o colposo, che cagiona ad altri un ==danno ingiusto==, obbliga colui che ha commesso il fatto a risarcire il danno.

servono 4 elementi: 2 soggettivi, 2 oggettivi
### Elementi Oggettivi:
#### Danno Ingiusto
Per **"danno ingiusto"** si intende una **lesione di un interesse giuridicamente protetto** 
(patrimoniale o non patrimoniale) che:
1. **Non è giustificata da alcuna causa di esclusione della colpa** (es. legittima difesa, stato di necessità);
2. **Non è coperta da un sacrificio imposto dalla legge** (es. espropriazione per pubblica utilità).

In altre parole, è un pregiudizio che **l’ordinamento giuridico ritiene meritevole di tutela**,
perché arrecato in violazione di un dovere generale di non ledere altrui.
>[!success] **Danno non ingiusto** (concorrenza leale)
> Se nel quartiere apro un bar che va a sottrarre clientela del vecchio bar del quartiere a tal punto che è costretto a chiudere non perché ho applicato concorrenza sleale ma sono solo un bar migliore.
>In tal caso **non sono tenuto a risarcire** il danno al proprietario del vecchio bar, non ho appunto commesso un danno ingiusto, ovvero un danno che viene coperto dall'ordinamento.

>[!failure] **Danno ingiusto** (concorrenza sleale)
>Se nel quartiere apro un bar che va a sottrarre clientela al vecchio bar del quartiere copiando di proposito l'insegna, l'arredamento, il menù e i prezzi, e magari anche facendo circolare false voci sulla scarsa igiene dell'altro locale, sto ponendo in essere pratiche di concorrenza sleale.  
> In tal caso sono tenuto a risarcire il danno al proprietario del vecchio bar, poiché ho commesso un **danno ingiusto**, cioè un danno che l'ordinamento riconosce come illecito, in quanto contrario ai principi di correttezza professionale.

Cause che escludono ingiustizia:
- Legittima difesa: difendersi da un pericolo attuale e offesa ingiusta, difesa proporzionata a offesa;
- Stato di necessità: difendere sé o altri da un pericolo attuale di un danno grave alla persona;
#### Nesso Causale
Il **nesso causale** è il legame di causa-effetto tra il comportamento colposo o doloso di un soggetto e il **danno ingiusto** subito da un altro, necessario per il risarcimento

> L’azione di risarcimento si prescrive in **5 anni**, decorrenti dal momento in cui il danno si verifica ed è conoscibile.

>[!example] Esempi
>1. **Incidente stradale**: Se Tizio guida distratto e investe Caio, il nesso causale collega la negligenza di Tizio alle lesioni di Caio.
>2. **Malasanità**: Un medico che opera in modo errato, causando danni al paziente, risponde per il nesso tra la sua condotta e il danno.
>3. **Crollo di un edificio**: Se un costruttore usa materiali scadenti e la casa crolla, il nesso causale lega la sua negligenza al danno subito dai proprietari.

### Elementi Soggettivi
#### Imputabilità
>[!quote] Art. 2046: Imputabilità del fatto dannoso
>Non risponde delle conseguenze del fatto dannoso chi non aveva la capacità di intendere e di volere al momento in cui lo ha commesso, a meno che lo stato d'incapacità derivi da sua colpa

>[!def] **Imputabilità**
L’**imputabilità** è la capacità di intendere e di volere al momento del fatto dannoso. Chi non è capace di comprendere le proprie azioni (es. minori, interdetti, persone in stato di incapacità temporanea) **non è responsabile civilmente**, a meno che l’incapacità derivi da sua **colpa** (es. ubriachezza volontaria).

Se il danno è causato da un soggetto incapace (es. minore, persona con disabilità mentale), **ne risponde chi era tenuto a sorvegliarlo** (genitori, tutori, istituti).

Se il danneggiato **non può ottenere il risarcimento dal sorvegliante** (es. perché insolvente o assente), il giudice può:
- **Condannare l’autore incapace a un’equa indennità**, in base alle sue condizioni economiche;
- **Ripristinare, per quanto possibile, la situazione preesistente al danno**, sempre tenendo conto delle possibilità finanziarie dell’incapace.

>[!example] Esempi:
>1. Un bambino rompe un vetro della macchina del vicino → **risponde il genitore** (sorvegliante).
>2. Un ubriaco (incapacità auto-provocata) danneggia un negozio → **risponde lui stesso**.
>3. Un malato mentale senza sorvegliante ferisce una persona → il giudice può fissare **un’indennità proporzionale alle sue possibilità**.

> Si prescrive in 5 anni.
#### Colpevolezza
La **colpevolezza** è l’**elemento soggettivo** che lega il comportamento di un soggetto al danno causato, distinguendosi in due forme principali:
##### Dolo
 _Intenzione_ di commettere il fatto dannoso (es. frode, atto vandalico).
>[!example] Esempio
> Tizio rompe volontariamente il vetro di un negozio.
#####  Colpa
 _Mancanza di diligenza_, ovvero:
- **Imprudenza** (agire senza cautela);
- **Negligenza** (omissione di precauzioni);
- **Inosservanza di leggi/regolamenti** (es. violazione del codice della strada).

>[!example] **Esempio**
>Caio provoca un incidente perché guidava distratto al telefono.


>[!important] **Risarcibilità Danno**
>==IL DANNO È RISARCIBILE SOLO SE È STATO COMMESSO O CON DOLO O CON COLPA==


Il legislatore, sia nel codice civile sia in altre leggi, prevede delle ipotesi di natura extracontrattuale che prescindono dalla colpevolezza queste sono ipotesi ben precise e tassative[^1] :
##### Responsabilità Oggettiva
Prescindono dalla colpevolezza e si basano su un rischio:

| Fattispecie                                                                                     | **Chi risponde?**         | Alcune prove liberatorie per fattispecie                                                                                                                                                |
| ----------------------------------------------------------------------------------------------- | ------------------------- | --------------------------------------------------------------------------------------------------------------------------------------------------------------------------------------- |
| **Animali o cose in custodia**                                                                  | Proprietario / Custode    | Dimostrare il **caso fortuito**                                                                                                                                                         |
| **Attività pericolose**                                                                         | Chi svolge l'attività     | Aver adottato **tutte** le precauzioni                                                                                                                                                  |
| **Rovina di edicifi**                                                                           | Proprietario              | Vizio di costruzione o aver fatto tutte le manutenzioni necessarie e comunque comunque non è basto                                                                                      |
| **Circolazione di veicoli**                                                                     | Proprietario / Conducente | - **Proprietario**: circolazione del veicolo contro la sua volontà.<br>- **Conducente**: Aver fatto tutto il possible per evitare il danno.                                             |
| **Prodotto difettoso** (difettoso in quanto cagionante danno, **non in quanto malfunzionante**) | Produttore                | - Prodotto non difettoso al momento dell'immissione in commercio-<br>- Difetto insuperabile allo stato delle conoscenze scientifiche e tecniche del tempo dell'immissione in commercio. |
|                                                                                                 |                           |                                                                                                                                                                                         |
##### Responsabilità Indiretta
Prescindono dalla colpevolezza, ma si tratta di ipotesi di responsabilità per fatto altrui

| Fattispecie           | Chi Risponde?     | Prova Liberatoria                                    |
| --------------------- | ----------------- | ---------------------------------------------------- |
| **Incapace naturale** | Sorvegliante      | Non aver potuto impedire il fatto                    |
| **Minore / Inetto**   | Genitori / Tutori | Non aver potuto impedire il fatto                    |
| **Dipendente**        | Datore di lavoro  | Nessuna prova liberatoria, responsabilità automatica |

> **Prescrizione:** 5 anni dal fatto illecito


[^1]: che non sono suscettibili di applicazione in via analogica: ovvero colmare una lacuna dell'ordinamento guardando una legge che prevede una situazione analoga.