>[!def] **Diritti Relativi** #Definizione 
> Diritti fatti valere contro uno specifico soggetto, es. diritto di credito.
# Definizione
>[!quote] **Vendita** ([Art. 1470](https://www.brocardi.it/codice-civile/libro-quarto/titolo-iii/capo-i/sezione-i/art1470.html))
>La vendita e' il contratto che ha per oggetto il trasferimento della [proprietà](Proprietà%20e%20Possesso) di una cosa o il trasferimento di un altro diritto verso il corrispettivo di un prezzo.

>[!def] **Contratto** (Art. 1321 cc) 
>L'accordo di due o più parti per costituire, regolare o estinguere tra loro un rapporto giuridico patrimoniale.
>Il contratto **deve** avere dei determinati requisiti essenziali:
>- [[#Accordo]]
>- [[#Oggetto]]
>- [[#Causa]]
>- [[#Forma]]


## Elementi Essenziali
### Accordo
>[!def] **Conclusione Contratto** #Definizione 
Il contratto di dice concluso quando il proponente ha conoscenza dell'accettazione della controparte.

>[!question] Come si fa il proponente ad avere conoscenza dell'accettazione della controparte?
 Utilizzando una presunzione di conoscenza tramite le dichiarazioni ricettizie (proposta, accettazione e revoca della proposta): cioè esse si presumono conosciute nel momento in cui giungono all'indirizzo del destinatario, si applica anche ai messaggi di posta elettronica.

Finché il contratto non è concluso la proposta può essere revocata, anche l'accettazione può essere revocata purché la revoca giunga al proponente prima della conoscenza dell'accettazione.

Nella fase di trattative, le parti sono libere di agire come meglio credono, possono trovare un accordo come no, questo prende il nome di **autonomia contrattuale**: ovvero le parti possono autonomamente redigere un contratto, nei limiti della legge.
I contratti possono produrre altri contratti purché meritevoli di tutela secondo l'ordine giuridico, ovvero non possono essere illeciti o violare norme.
Questa autonomia incontra un grande limite, ovvero le parti devono comportarsi secondo buona fede, nel senso oggettivo: comportarsi lealmente e onestamente, concetto non solo in fase precontrattuale di trattativa, ma anche come criterio di interpretazione e infine anche in fase di esecuzione del contratto, ovvero quando vengono eseguite le prestazioni accordate.
>[!question] In caso di mala fede??
 > In caso di mala fede il danno va risarcito. 
 > >[!example] Es. 
 > >Se ti sto facendo perdere tempo e denaro per un contratto che non voglio veramente stipulare, anche per semplice motivo di far perdere tempo e denaro. 
 > 
 > Dunque quando entri in trattativa **devi** concludere un contratto, per rientrare nella buona fede. In caso contrario si risarcisce la perdita che l'altro ha subito e il guadagno che avrebbe potuto ottenere, da altri contratti con altre persone.
 
Nel codice civile troviamo 2 disposizioni che descrivono le ipotesi di assenza di trattativa in fase di accordo.
In particolare sono Art. 1341, 1342
#### Condizioni generali di contratto [Art. 1341](https://www.brocardi.it/codice-civile/libro-quarto/titolo-ii/capo-ii/sezione-i/art1341.html)
##### Primo comma:
   Condizioni generali di contratto: sono quelle ipotesi in cui 1 dei soggetti ha già predisposto tutto il contenuto del contratto e quindi è un soggetto che non ha alcun interesse ad intavolare una trattativa, perché conclude contratti con che rientrano di questo tipo più volte al giorno. 
>[!example] Es. **Negozi**
  Il venditore predispone delle clausole che regolano qualunque tipo di affare concluso nel negozio, si chiamano condizioni generali di contratto. Sono efficaci sul presupposto che al momento della conclusione, la parte che non le ha predisposte le conosceva, o avrebbe dovuto conoscerle usando l'ordinaria diligenza.
##### Il secondo comma:
  Parla di clausole che non hanno effetto se non sono specificamente approvate per iscritto anche dall'altra parte.
  Queste clausole devono essere approvate per iscritto perché queste clausole prevedono grossi vantaggi nei confronti della parte che ha redatto il contratto e grossi svantaggi nei confronti dell'altra parte è vincolata.

#### Contratti medianti moduli o formulari [Art.1342](https://www.brocardi.it/codice-civile/libro-quarto/titolo-ii/capo-ii/sezione-i/art1342.html)
Questi contratti sono contratti in cui si vanno ad inserire dati delle parti, l'oggetto del contratto e poco altro, il resto è già predisposto.
>[!example] Es. **Mandato agenzia immobiliare**
  In questi contratti le clausole che si aggiungono (in parte o a margine, che dunque non fanno parte del doc. originale) al modulo o al formulario prevalgono su quelle del modulo o formulario, anche se incompatibile.




### Causa
>[!def] **Causa del Contratto** #Definizione 
> La _causa del contratto_ è la funzione del contratto: lo scambio di cosa contro prezzo.
> >[!example] Esempi di causa
> La causa di società, per esempio, è la collaborazione di più soggetti per uno scopo comune.
> La causa di mutuo o di comodato, hanno come causa la funzione di prestito.

>[!warning] **ATTENZIONE**
>==La causa non va mai confusa con i motivi che portano un soggetto a stipulare il contratto.==

Nei contratti **tipici**[^1] la meritevolezza della causa è già tutelata dalla legge.
Nei contratti **atipici**, invece, bisogna vedere se la causa sia meritevole di tutela, ==in particolare che la causa sia lecita==, dunque una causa è illecita se contraria a:
- Norme Imperative,
- Ordine Pubblico
- Buon Costume.

In tutti i casi in cui la causa è illecita il contratto è nullo, dunque tutto ciò che è stato dato in prestazione va restituito, l'unica eccezione, è quando sia illecito per buon costume, es. stipuli un contratto con prostituta, se tu la paghi e lei non fa nulla, non puoi farle causa per farti ridare i soldi.


#### Classificazione di contratti in base alla causa:
##### Prestazioni Corrispettive
Il contratto a **prestazione corrispettiva** è un sottotipo di **contratto a titolo oneroso**, questo tipo di contratto è un accordo in cui **due parti si obbligano reciprocamente a fornire una prestazione** (denaro, beni, servizi), dove ciascuna prestazione funge da _corrispettivo_ dell’altra.
Detti anche contratti sinallagmatici proprio perché entrambe le parti hanno obblighi l'una verso l'altra.
Le prestazioni sono collegato da un rapporto di _equivalenza_ giuridica.
Se una prestazione diventa impossibile, l'altra non è dovuta.

##### Contratti Unilaterali:
Accordi in cui **solo una parte** assume un’obbligazione, **senza ricevere una prestazione in cambio** (mancanza di corrispettivo).
>[!example] Es: Fideiussione
>- _Chi paga?_ Il fideiussore (es. genitore)
>- _Chi riceve?_ Il creditore (es. la banca)
>- _Obbligo:_ il genitore garantisce il debito del figlio **senza ottenere nulla in cambio**.

##### Contratti a titolo oneroso
Contratti in cui ciascuna parte ricava un vantaggio e sopporta un sacrificio.

| **Caratteristica**            | **Contratto a prestazioni corrispettive**                                                              | Contratto a titolo oneroso                                                                    |
| ----------------------------- | ------------------------------------------------------------------------------------------------------ | --------------------------------------------------------------------------------------------- |
| **Definizione**               | Contratto in cui le prestazioni delle parti sono legate da un rapporto di reciprocità e dipendenza.    | Contratto in cui ciascuna parte ottiene un vantaggio in cambio di una prestazione.            |
| **Natura delle Obbligazioni** | Le prestazioni sono interdipendenti: una parte non è tenuta ad adempiere se l’altra non lo fa.         | Le prestazioni sono bilaterali, ma non necessariamente vincolate in modo reciproco.           |
| **Esempi**                    | Compravendita, locazione, appalto.                                                                     | Donazione con oneri, comodato oneroso.                                                        |
| **Effetti Giuridici**         | Se una parte non adempie, l’altra può rifiutarsi di adempiere o chiedere la risoluzione del contratto. | Il mancato adempimento può portare a risarcimento, ma non sempre alla risoluzione automatica. |
| **Vincolo di reciprocità**    | Forte: le prestazioni sono corrispettive e devono essere eseguite in modo bilanciato (sinallagmatico). | Più debole: lo scambio esiste, ma non è necessariamente simmetrico.                           |

##### Contratto a titolo gratuito
È un contratto in cui **una sola parte assume un'obbligazione** senza ricevere alcun corrispettivo patrimoniale in cambio. L’elemento chiave è l’assenza di vantaggio economico per chi compie la prestazione.
##### **Caratteristiche principali**:
1. **Unilateralità dell’obbligo**:
    - Solo una parte è vincolata a una prestazione (es. il donante nella donazione).
    - L’altra parte (beneficiaria) non deve nulla, a meno che non siano previsti _oneri_ (obblighi accessori, ma non equivalenti a un corrispettivo).
2. **Esempi comuni**:
    - **Donazione** (pura o con modesti oneri, come una donazione modale).
    - **Comodato gratuito** (prestito d’uso senza compenso).
    - **Deposito gratuito** (custodia di un bene senza pagamento).
3. **Effetti giuridici**:
    - Se il beneficiario viola eventuali obblighi accessori (es. non rispetta un onere nella donazione), il concedente può chiedere la **risoluzione** o la **revoca** del contratto.
    - Spesso richiede **forme solenni** (es. atto pubblico per donazioni di immobili).

### Oggetto
Oggetto del contratto: sia le prestazioni a cui le parti si vincolano, sia il bene che è concretamente oggetto di tali prestazioni.
deve essere:
- **Lecito**: L’oggetto non deve essere contrario a **norme imperative, ordine pubblico o buon costume** (es.: vendita di droga, patto di schiavitù), se illecito il contratto è **nullo**.
- **Possibile**: se è impossibile, il contratto è nullo. Dunque è una cosa che deve esistere materialmente oppure possibile giuridicamente, deve sempre essere conforme a norme imperative, ordine pubblico, e buon costume.
- **Determinato**: se nel contratto vi sono indicazioni sufficienti a individuare la prestazione e la cosa che ne forma oggetto (es.: vendo la mia Fiat 500 targata AB123CD.)
- **Determinabile**: se sono fissati i criteri per la successiva determinazione (es.: venderò 100 quintali di grano al prezzo di mercato del giorno X)
### Forma
La forma è il modo di dichiarare una volontà, è evidente che non può non esserci un modo per stipulare un contratto, in quanto c'è sempre un modo per dichiarare la propria volontà.
In generale la forma è **libera** ovvero possono stipularlo nella forma che preferiscono, per alcuni contratti però la legge richiede forme particolari 
#### Ad-substanziam
I contratti _ad-substanziam_ sono contratti che richiedono **per legge** la forma scritta. 
Senza questa forma particolare, il contratto non ha né sostanza né essenza, dunque nullo.
>[!example] Es. Contratti con forma ad-substanziam
> - Contratto compravendita di un immobile
> - Contratto di donazione di beni mobili di valore elevato
> - Contratto di mutuo ipotecario

>[!important] **Forma non specificata**
Se la legge non specifica la forma => subentra la libertà di forma.

#### Ad-probazionem
I contratti **ad probationem** sono contratti per i quali la legge richiede una determinata forma (solitamente la forma scritta) ==**non come requisito di validità, ma** **solo a fini probatori**==, cioè per facilitare la dimostrazione dell’accordo in caso di controversia. 
A differenza dei contratti _ad substantiam_ (dove la forma è essenziale per la validità stessa del negozio), in questi casi l’inosservanza della forma non comporta la nullità del contratto, ma solo una maggiore difficoltà nel provarne l’esistenza e il contenuto.
>[!example] Es. Contatti con forma ad-probazionem
>- Locazione di un immobile (affitto)
>- Vendita di beni mobili non di particolare valore

In sintesi, nei contratti _ad probationem_ la forma è un **mezzo di tutela**, non un requisito di esistenza degli stessi. La loro validità resta intatta anche senza scritto, ma la forma scritta evita rischi in caso di contestazioni.
## Obbligazione
L’obbligazione è il rapporto giuridico che lega debitore e creditore, ossia il rapporto in virtù del quale un soggetto è tenuto a compiere una prestazione a carattere patrimoniale in favore dell’altro.
>[!quote] **Derivazione Obblicazioni** ([Art. 1173](https://www.brocardi.it/codice-civile/libro-quarto/titolo-i/capo-i/art1173.html))
Le obbligazioni derivano da contratto, da fatto illecito o da ogni altro atto o fatto idoneo a produrle in conformità dell'ordinamento giuridico

Obbligazioni principali del venditore:
- Consegnare la cosa all'acquirente.

Obbligazione principale del compratore:
- Pagare il prezzo dovuto.

## Principio **consensualistico**.
>[!quote] **Principio consensualistico** ([Art. 1376](https://www.brocardi.it/codice-civile/libro-quarto/titolo-ii/capo-v/sezione-i/art1376.html))
>Nei contratti che hanno per oggetto il trasferimento della proprietà di una cosa determinata, la costituzione o il trasferimento di un diritto reale ovvero il trasferimento di un altro diritto, la proprietà o il diritto si trasmettono e si acquistano per effetto del consenso delle parti legittimamente manifestato.

Cioè nel momento in cui il consenso delle parti è stato leggittimamente manifestato, il trasferimento è avvenuto.
La modalità della leggittimità può variare a seconda del contratto, per la maggior parte basta una proposta e accettazione conforme, in aggiunta agli altri: contratti consensuali.
Per tutti gli altri non possiamo parlare di consenso fino a che non vi è la consegna del bene.


## Elementi accidentali
>[!def] **Elementi Accidentali** #Definizione 
Gli **elementi accidentali del contratto** sono clausole o condizioni aggiuntive che le parti possono liberamente inserire nell’accordo, ma che **non sono essenziali per la sua validità**. A differenza degli elementi essenziali (consenso, causa, oggetto e forma, quando richiesta), questi modificano solo gli effetti del contratto in base alle volontà delle parti.

I principali elementi accidentali sono:
1. **Condizione**: eventi futuro e incerto in cui fanno dipendere il contratto. 
   Si divide in:
   - _Condizione sospensiva_: Il contratto produce effetti solo al verificarsi di un evento futuro e incerto (es.: _"Ti vendo la macchina se superi l’esame di guida"_).
   - _Condizione risolutiva_: Gli effetti del contratto cessano se si verifica un determinato evento (es.: _"L’affitto si scioglie se perdi il lavoro"_).
    
    Il tempo in cui la condizione ha efficacia si dice **pendenza della condizione** #Definizione  ^1b633a
1. **Termine**: Evento futuro e certo da cui si fanno dipendere il contratto. 
   Si divide in: ^80418b
   - _Termine Iniziale_: Gli effetti del contratto iniziano da una data futuro certa (es.: _"Il contratto di locazione decorre dal 1° gennaio"_).
   - _Termine finale_: Il contratto cessa automaticamente a una data stabilita (es.: _"Il leasing scade il 31 dicembre"_).
## Esiti

>[!def] **Esiti di un contratto** #Definizione 
>Gli **esiti del contratto** sono i risultati, le conseguenze giuridiche o gli effetti che scaturiscono dall'esecuzione di un contratto. In altre parole, rappresentano ciò che le parti ottengono o a cui vanno incontro in base agli obblighi e ai diritti stabiliti nel contratto stesso.

Questi esiti possono manifestarsi in modi diversi a seconda che le parti abbiano adempiuto correttamente alle proprie obbligazioni oppure no.

In un’ipotesi ideale, il contratto raggiunge il suo **esito naturale** quando entrambe le parti portano a compimento quanto pattuito: il venditore consegna il bene, il compratore paga il prezzo, il lavoratore presta la propria opera e il datore di lavoro corrisponde lo stipendio. 
In questi casi, il rapporto si esaurisce senza intoppi, avendo prodotto gli effetti previsti dalle clausole contrattuali e dalla legge.

Tuttavia, non sempre le cose vanno così. Se una delle parti non rispetta i propri impegni, l’esito del contratto prende il nome di **inadempimento**.
L’inadempimento può portare a dispute legali, in cui la parte lesa chiederà l’adempimento forzato dell’obbligo o la risoluzione del contratto. In entrambi i casi, la parte lesa, potrà anche chiedere il risarcimento dell'eventuale danno.==La risoluzione non è possibile se l'inadempimento è di "scarsa importanza" (ovvero manca il rispetto di una clausola non principale).==.

In altri casi, gli esiti possono essere modificati nel corso del tempo se le parti concordano variazioni al testo originario, come una proroga dei termini o un aggiustamento del prezzo. Anche queste modifiche fanno parte degli esiti contrattuali, poiché ridefiniscono gli effetti dell’accordo iniziale.

>[!important] 
>Se un obbligo contrattuale diventa impossibile per cause non colpevoli, il debitore non è tenuto a risarcire. Se invece ha responsabilità, dovrà pagare i danni.

---
# Patologia del contratto
La **patologia del contratto** indica l’insieme delle situazioni anomale che possono affliggere un contratto, compromettendone la validità, l’efficacia o la corretta esecuzione. Si tratta di vere e proprie "malattie giuridiche" che rendono l’accordo invalido, annullabile, inefficace o inadempiuto, alterandone il normale funzionamento.
## Invalidità
Intendiamo l'esistenza di un difetto originario dell'atto, cioè la mancanza o il vizio di uno dei suoi **elementi essenziali**. 
La **nullità** e l’**annullabilità** rappresentano due forme di patologia contrattuale che incidono sulla validità di un contratto, ma con caratteristiche e conseguenze giuridiche diverse.
### Nullità
La nullità si verifica quando il contratto **manca di elementi essenziali** (come il consenso, la causa, l’oggetto o la forma, se richiesta) oppure quando uno di questi elementi è **illecito** (ad esempio, un accordo con causa contraria alla legge o un oggetto impossibile o vietato).
>[!important]
Grazie a questa sua natura il contratto **non produce alcun effetto giuridico** fin dalla sua origine, come se non fosse mai esistito e la sentenza che accerta la nullità ha natura **_dichiarativa_**, poiché si limita a constatare una situazione già invalida.

> La nullità **non può essere sanata** né convalidata, perché il vizio è talmente grave da inficiare[^2] l’intero accordo.

>[!example] Esempio
> Un contratto per la vendita di droga è nullo perché ha un oggetto illecito.

### Annullabilità
L’annullabilità, invece, riguarda contratti **formalmente validi**, ma affetti da vizi che ne compromettono la legittimità, come:
- **Incapacità legale** (minore non emancipato, interdetto) o **naturale** (incapacità di intendere e di volere al momento della stipula).
- **Vizi della volontà** (violenza fisica o morale, dolo, errore essenziale).

>[!important]
>Il contratto **produce effetti** fino al momento in cui il giudice ne dichiara l'annullamento.
>Questa sentenza è detta **_costitutiva_**.

> A differenza della nullità, l’annullabilità **può essere sanata** se la parte che aveva diritto a chiederla vi rinuncia (es. l’incapace, una volta divenuto capace, ratifica il contratto) o se il vizio viene eliminato (es. cessazione della violenza).

## Inefficacia
### [[#Nullità]] 
 Come sopra, infatti il contratto è sia invalido che inefficace

### [Termine](#^80418b)
Il **termine** è un evento futuro e certo che determina l’inizio o la fine dell’efficacia di un contratto **già valido**.
- **Contratto valido ma non ancora efficace**: Le obbligazioni diventeranno operative solo al verificarsi del termine.
- Può essere **sospensivo** (es. "Il pagamento inizierà il 1° gennaio 2025") o **risolutivo** (es. "Il contratto cesserà il 31 dicembre 2025").

### [Condizione](#^1b633a)
Contratto valido ed efficace solo nella presenza di una condizione.
>[!example] Es.
>Se ti laurei ti dono 1000€.

--- 
# Contratti Online
Per i contratti online, se la legge non prevede particolari forme, non ci sono particolari problemi per la sua validità.
Ma se la legge prevede la forma scritta, allora sorgono problemi. Per risolvere queste criticità non è cambiata la regola, bensì gli strumenti. In quanto prima c'era la carta e la penna ora c'è il monitor e la firma digitale.
![[Pasted image 20250326103658.png]]
>[!def] **Firma Elettronica**
> Un messaggio email o qualunque altro messaggio che contiene semplicemente nome, cognome o foto del mittente.
> Sono inclusi anche ad esempio le firme in pedice in un documento word.

>[!def] **Firma Elettronica Avanzata**
>
Quel tipo di firma che richiedono in banca per poter autorizzare transazioni, particolari tablet e pennini che registrano la nostra firma codificandola (firma grafometrica).
  Il documento firmato in questo modo diventa immodificabile, a differenza di quelli con fima elettronica semplice.
  È utilizzabile solo nel contesto in cui viene registrata.

>[!def] **Firma Elettronica Qualificata**
>Questa è una categoria generica, e contiene (solo al momento la firma elettronica digitale)
>>[!def] **Firma Elettronica Digitale**
>>Sono firme generabili esclusivamente con strumenti tecnologici messi a disposizioni da enti certificati: _certificatori accreditati_.
>
>Anche qui viene garantita l'immutabilità del documento e la riconducibilità del firmatario.

Tutti e tre le firme rendono valida la forma scritta.
In caso di controversie cambia il modo in cui il documento viene trattato
1. firma elettronica: liberamente valutabile dal giudice, quanto a sicurezza, modificabilità, provenienza...
2. forma elettronica avanzata: se il documento sottoscritto non è riconosciuto da chi l'avrebbe sottoscritto, chi vuole avvalersene (ovvero vuole far valere tale firma), deve dimostrarne la conformità.
   (Parametri di conformità si trovano nel DPCM del 22 febbraio 2013 ).
3.  Firma digitale: La disconoscenza del documento è difficile, ma ci sono 2 modi per provarlo e possiamo fare anche in 1 di questi modi:
	- Dimostrare di non aver mai richiesto il rilascio di una firma digitale. 
	- Il dispositivo, sia il codice  ad essi associati mi sono stati sottratti.




[^1]:ovvero che trovano disciplina nella legge

[^2]: Nel linguaggio giuridico, compromettere definitivamente quanto alla validità o alla veridicità, invalidare
