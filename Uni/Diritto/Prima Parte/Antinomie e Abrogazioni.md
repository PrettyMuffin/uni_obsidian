
>[!def] **Antinomia** #Definizione 
Le antinomie tra norme si verificano quando due o più norme giuridiche entrano in contrasto tra loro, creando un problema riguardante la loro applicazione.
### Tipologie di antinomie
- *Antinomia logica*: due norme diverse affermano una l’opposto dell’altra.
- *Antinomia apparente* (o interpretativa): due norme a prima vista sembrano in contrasto, ma esiste almeno un’interpretazione in grado da renderle compatibili.
- *Antinomia totale-parziale*: due norme entrano in contrasto, ma una è estremamente generale mentre l’altra è specifica per un certo contesto.
- *Antinomia parziale-parziale*: due norme riguardano più contesti e uno di essi può essere applicato ad entrambe, portando a risultati differenti.
### Criteri di risoluzione delle antinomie
Quando delle norme entrano in conflitto bisogna decidere quale di esse ha la precedenza sulle altre; per questo, si possono applicare tre diversi criteri prioritari:
>A volte è possibile combinare più criteri; in generale viene fatta una scelta ponderata.
#### Criterio Gerarchico
Il criterio gerarchico delle fonti nel diritto italiano stabilisce che in caso di contrasto tra norme, la norma di rango superiore ([[Ordinamento Giuridico#Gerarchia delle fonti]]) prevale su quella di rango inferiore
#### Criterio Cronologico
Il criterio cronologico nelle fonti del diritto è un principio che stabilisce che, in caso di contrasto tra norme di **pari grado** (ad esempio, due leggi ordinarie), prevale quella più recente, ovvero quella che è stata emanata successivamente
#### Criterio di Competenza
Questo criterio individua quale autorità (Stato, Regione, ente locale) è autorizzata a legiferare su una specifica materia.
In Italia è la _Costituzione_ a definire le competenze legislative:
- Potestà statale: Materie di competenza esclusiva dello Stato.
- Potestà Concorrente: Materie di competenza sia statale che regionale, dove lo Stato specifica i principi fondamentali e le Regioni le norme dettagliate.
- Potestà Residuale / Regionale: Materia di competenza esclusiva delle regioni

Nel caso di conflitto tra legge regionale-statale, bisogna vedere la materia, se è esclusiva Statale-> stato, se è regionale->Regione, mentre la concorrente bisogna vedere quanto è in dettaglio quella statale.

#### Criterio della Specialità
Il **criterio di specialità** risolve l'antinomia che si crea tra due disposizioni normative. Questo criterio stabilisce la preferenza della legge speciale su quella avente carattere generale, ==anche se successiva==.


## Abrogazione di norme
>[!def] **Abrogazione** #Definizione 
L’abrogazione è il **processo con cui una norma giuridica cessa di avere efficacia**.
Questo può avvenire per decisione del legislatore o in seguito a un referendum.
>È possibile però reintegrare la norma abrogata con una nuova legge, se ritenuta ancora necessaria.

In pratica la norma abrogata non è più applicabile dopo il momento in cui l’abrogazione è validata, ma i ==rapporti giuridici verificati precedentemente all’abrogazione rimarranno validi.== 
Esistono tipi diversi di abrogazione:

### Tipologie di abrogazione
- *Abrogazione espressa*: la norma viene "eliminata" dal legislatore con l’emissione di una nuova legge.
- *Abrogazione tacita*: una nuova norma entra in antinomia con una norma preesistente nello stesso tema. In questo caso, la vecchia norma viene tacitamente abrogata.
- *Abrogazione per referendum*: viene indotto un referendum con il quale i cittadini possono votare a favore o contro una norma esistente.
- *Abrogazione per desuetudine*: in alcuni stati le norme cadute in disuso (solitamente molto antiche) vengono abrogate automaticamente.

>[!def] **Annullamento di una legge** #Definizione 
Differente dall’abrogazione è **l’annullamento di una legge**, un processo giuridico che prevede comunque l’eliminazione di una legge, ma perché un giudice l’ha ritenuta incostituzionale.